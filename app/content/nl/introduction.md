---
title: Wat is GammaSense?
---

Als je in de buurt van een kerncentrale woont, wil je graag op de hoogte blijven van eventueel verhoogde stralingsniveaus. Op dit moment zijn omwonenden voor deze informatie afhankelijk van instituten en overheden. Informatie over potentiële gevaren laat vaak lang op zich wachten. Wat zouden we in dit kader zelf kunnen doen met al in ons huis aanwezige apparatuur?

Met een smartphone, laptop of PC met webcam kun je in principe straling goed meten. Het beste werkt dit wanneer de camera wordt afgedekt met een stukje aluminiumfolie, wat weer vastgeplakt wordt met zwart tape. Camera’s en webcams kunnen hierdoor de Gammas-straling vastleggen en deze omzetten in een eenheid per minuut. Hiermee kunnen grote toenames worden vastgelegd en uitgezet op een kaart.

Momenteel wordt er hard gewerkt aan de ontwikkeling van dit experimentele platform. Waarden die worden gemeten zijn niet absoluut. Er wordt momenteel dan ook gekeken naar de kalibratie en gevoeligheid van verschillende camera's die worden gebruikt. Daarnaast is het goed om te weten dat de meting grote verschillen in kaart probeert te brengen, als een kanarie in de kolenmijn.