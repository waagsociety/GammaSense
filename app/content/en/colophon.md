---
title: Making Sense & Waag Society
---

Making Sense is een Europees programma dat via pilots in drie steden (Pristina, Barcelona & Amsterdam) methodes ontwikkelt om burgers te betrekken bij het meten van hun omgeving. In samenwerking met verschillende officiële meetinstituten, ontwerpers, developers en eindgebruikers onderzoekt Making Sense de mogelijkheden voor- en experimenteert in bottom-up citizen science. Kijk voor meer informatie over deze pilots en methodes op [making-sense.eu][1]

Waag Society, de Nederlands partner binnen Making Sense, is een instituut voor kunst, wetenschap en technologie. Waag Society verkent opkomende technologieën en geeft kunst en cultuur een doorslaggevende rol bij het ontwerpen van betekenisvolle toepassingen. Het gaat daarbij niet alleen meer om internet, maar ook om biotechnologie en cognitieve wetenschappen. [Waag Society][2]

Een belangrijk onderdeel van Waag Society is haar Smart Citizens Lab. In dit lab verkennen we de tools en applicaties waarmee je zelf de wereld om je heen in kaart kunt brengen. Wanneer kun je bijvoorbeeld het best een duik nemen in de grachten, wat is de ‘gezondste’ route naar je werk, en hoe staat het écht met de geluidsoverlast in jouw woonwijk? In de afgelopen jaren zijn diverse open hardware tools beschikbaar gekomen en online data platforms ontwikkeld waarmee burgers de mogelijkheid hebben gekregen om zélf hun omgeving te meten en actie te ondernemen. Door het gezamenlijk meten van de omgeving krijgen mensen meer inzicht in de effecten van hun leefstijl op het ecosysteem en worden ze geïnspireerd tot een duurzamer gedrag. [Smart Citizens][3]

[1]: https://www.making-sense.eu/ "Making Sense"
[2]: https://waag.org/ "Waag Society"
[3]: https://waag.org/smartcitizens "Smart Citizens"
